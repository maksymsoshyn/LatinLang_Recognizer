Nella relativita generale, si definisce buco nero una regione dello spaziotempo con un campo gravitazionale cosi intenso che nulla al suo interno puo sfuggire all'esterno, nemmeno la luce.[1] La velocita di fuga da un buco nero risulta dover essere superiore alla velocita della luce, ma poiche la velocita della luce e un limite insuperabile, nessuna particella di materia ne alcun tipo di energia puo allontanarsi da quella regione.

Il termine "buco nero" e stato coniato dal fisico John Archibald Wheeler; in precedenza si parlava di "stella oscura" (dark star) o "stella nera" (black star). L'aggettivo "nero" deriva dal fatto che non puo emettere luce. Il fatto che nessuna particella che vi fosse catturata possa piu riemergere (nemmeno i fotoni) e la ragione del termine "buco".

Nella fisica classica, basandosi sulla legge di Newton, la possibilita che un corpo avesse una massa cosi grande da non consentire, nemmeno alla luce, di superare la velocita di fuga, ragione per cui, tale corpo sarebbe risultato invisibile, era stata teorizzata nel diciottesimo secolo.

Da un punto di vista relativistico invece, un concetto di buco nero venne teorizzato dal fisico Karl Schwarzschild nel 1916, solo un anno dopo la pubblicazione della teoria della relativita generale. Nella relativita generale il campo gravitazionale viene descritto come deformazione dello spaziotempo causata da un oggetto molto massiccio, e la velocita della luce e una costante limite. Esplorando alcune soluzioni alle equazioni della teoria, Schwarzschild calcolo che un corpo ipoteticamente dotato di altissima densita produrrebbe nelle sue vicinanze una deformazione tale che la luce in allontanamento da esso tenderebbe a subire uno spostamento verso il rosso gravitazionale infinito. Il concetto teorizzato da Schwarzschild dipende dalla densita dell'oggetto, in astratto cioe si potrebbe applicare a un qualsiasi oggetto il cui volume fosse estremamente piccolo rispetto alla sua massa - anche se, nella realta, non e noto alcun mezzo che possa fornire ad un oggetto con massa piccola l'energia necessaria per concentrare a tal punto la materia: l'unica forza nota nell'universo in grado di sviluppare una tale intensita e la forza di gravita, in presenza di una grande quantita di materia.

La superficie sferica chiusa - geometrica e puramente immaginaria - contenente l'oggetto massiccio, e che delimita la regione dello spazio nella quale si hanno tali condizioni "senza ritorno", e detta orizzonte degli eventi. Per l'oggetto massiccio al centro della regione, che da luogo al campo gravitazionale, e teorizzato uno stato della materia definito singolarita, cioe con caratteristiche sconosciute ed estranee alle leggi della meccanica che descrivono il comportamento della materia nell'universo a noi noto, e ipotizzando che il valore della sua densita tenda all'infinito.

Un corpo celeste con questa proprieta non puo essere osservato direttamente. La sua presenza potrebbe essere rilevata solo indirettamente, rilevando i suoi effetti sulla materia circostante, come le interazioni gravitazionali con altri corpi celesti, o gli effetti sulla materia che vi precipita, o il fenomeno della lente gravitazionale. L'esistenza di buchi neri e oggi attestata, e sono stati individuati oggetti di questo tipo con masse molto variabili, da un minimo di 5 masse solari, fino a buchi neri rilevabili su scala galattica con massa pari a miliardi di masse solari. Sono state raccolte numerose osservazioni astrofisiche interpretabili (anche se non univocamente) come indicazioni dell'effettiva esistenza di buchi neri nell'universo in fenomeni diversi, come le galassie attive o le binarie X.