Ricordato per il talento vocale e la sua esuberante personalita sul palco, e considerato uno dei piu celebri e influenti artisti nella storia del rock: universalmente riconosciuto come uno dei migliori frontman nella storia della musica, nel 2008 la rivista statunitense Rolling Stone lo classifico 18? nella classifica dei migliori cento cantanti di tutti i tempi,[2] mentre l'anno successivo Classic Rock lo classifico al primo posto tra le voci rock.[3]

Nel 1970, insieme al chitarrista Brian May e al batterista Roger Meddows-Taylor, fondo i Queen, gruppo rock britannico di cui fece parte fino alla morte. Per i Queen fu autore di molti brani, tra i quali si annoverano successi come Bohemian Rhapsody, Crazy Little Thing Called Love, Don't Stop Me Now, It's a Hard Life, Killer Queen, Love of My Life, Play the Game, Somebody to Love e We Are the Champions. Oltre all'attivita con i Queen, negli anni ottanta intraprese la carriera solista con la pubblicazione di due album, Mr. Bad Guy (1985) e Barcelona (1988), quest'ultimo frutto della collaborazione con la cantante soprano spagnola Montserrat Caballe, il cui singolo omonimo divenne l'inno ufficiale dei Giochi della XXV Olimpiade svoltisi a Barcellona.[4]

Ammalatosi di AIDS, sviluppo a causa di cio una grave broncopolmonite e altre gravi patologie che lo portarono a una prematura morte, sopravvenuta il giorno seguente alla pubblica dichiarazione del suo stato di salute terminale.[5] In suo onore, il 20 aprile 1992 fu organizzato il Freddie Mercury Tribute Concert, al quale parteciparono molti artisti musicali internazionali; i proventi dell'evento furono utilizzati per fondare The Mercury Phoenix Trust, organizzazione impegnata nella lotta all'HIV, il virus alla base della sindrome da immunodeficienza acquisita.