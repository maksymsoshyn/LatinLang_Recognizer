Uno dei principi fondamentali del linguaggio e espresso dal motto WORA (write once, run anywhere, ossia "scrivi una volta, esegui ovunque"): il codice compilato che viene eseguito su una piattaforma non deve essere ricompilato per essere eseguito su una piattaforma diversa. Infatti il prodotto della compilazione e in un formato chiamato bytecode che puo essere eseguito da una qualunque implementazione di un processore virtuale detto Java Virtual Machine.

Al 2014 Java risulta essere uno dei linguaggi di programmazione piu usati al mondo, specialmente per applicazioni client-server, con un numero di sviluppatori stimato intorno ai 9 milioni.[11][12]

Il linguaggio fu originariamente sviluppato da James Gosling e altri ingegneri presso Sun Microsystems, nel 2010 acquisita da Oracle Corporation, che e attualmente detentore del marchio registrato.[13]

Il linguaggio deriva gran parte della sua sintassi dai linguaggi Simula, C e C++, ma ha meno costrutti a basso livello e implementa in modo piu puro (rispetto al C++) il paradigma object-oriented.